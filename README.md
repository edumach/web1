# web1

Pro malé weby, např. webové prezentace živnostníků nebo zájmových spolků může být jednodušší a z hlediska výkonu i následné správy výhodnější nepoužívat rozsáhlý a "těžkotonážní" redakční systém, např. [WordPress](https://cs.wordpress.org/).

Na druhou stranu psát vše v  **čistém HTML**  a  **ručně kopírovat společné části** není také nic moc. 

Nabízí se třetí cesta: **skládání stránek pomocí příkazů jazyka PHP**. 

Existuje mnoho různých technik a způsobů, jak dynamický web nakódovat. Tento je pouze jeden z nich.

Pro další "pokusy" si zprovozníme komplexnější web nazvaný (čistě pracovně) **[web1](https://php.edumach.cz/web1/)**.  Stylování zajišťuje CSS framework [Bootstrap&nbsp;5](https://www.w3schools.com/bootstrap5/index.php).  Web je responzivní -- obsah se přizpůsobí velikosti displeje.

## Popis souborů

V adresáři se nachází tyto soubory:

-   `index.php` -- hlavní skript, který "seskládá" stránku
-   `hlavicka.php` -- společné záhlaví
-   `paticka.php` -- společné zápatí
-   `menu.php`  -- společná navigace
-   `error404.php` -- stránka s chybovým oznámením, pokud stránka na webu není
-   `titulka.php` -- obsah úvodní  stránky
-   `o-nas.php` -- obsah stránky s popisem
-   `kontakt.php` -- obsah stránky s kontakty
-   `favicon.ico` -- ikona webu
    
